Nonostante il giovane linguaggio di programmazione \texttt{Rust} abbia convinto persino gli sviluppatori del kernel Linux \cite{RustInKernel}, ci sono state negli anni diverse proposte riguardo alla \\creazione di sotto o sovra insiemi safe di linguaggi di programmazione non memory-safe come \texttt{C} e \texttt{C++}.

\subsubsection{MISRA}
\textbf{MISRA} (Motor Industry Software Reliability Association) è un'organizzazione internazionale nata nel 1994 con \\l'obiettivo di promuovere lo sviluppo di software sicuro e affidabile, inizialmente nel settore automobilistico. Oggi, le sue linee guida e standard sono ampiamente adottati in vari settori industriali, tra cui aerospaziale, difesa, medicale e telecomunicazioni. L'organizzazione opera attraverso un processo collaborativo, coinvolgendo esperti del settore, aziende e istituzioni per sviluppare e aggiornare i suoi standard.

Questi standard forniscono regole e direttive per la scrittura di codice \texttt{C} e \texttt{C++} robusto e sicuro. Infatti, essi sono progettati per ridurre il rischio di errori nel software, migliorandone la qualità e la manutenibilità attraverso il divieto di utilizzare funzionalità del linguaggio considerate pericolose nonostante siano permesse. Le linee guida MISRA sono particolarmente utili in contesti in cui il software è soggetto a normative severe, come nei sistemi embedded o in applicazioni safety-critical \cite{MISRA}. 

Ad esempio, un programma che utilizza una variabile non precedentemente inizializzata infrange il regolamento\\ MISRA nonostante sia contemplato dallo standard \texttt{C}/\texttt{C++}.

\subsubsection{C-rusted}
\textbf{C-rusted} propone un approccio alternativo all'abbandono del linguaggio \texttt{C} verso linguaggi che offrono garanzie maggiori in termini di safety. L'idea è quella di utilizzare i concetti che si sono rivelati veramente utili in altri linguaggi, come l'\textbf{ownership} di \texttt{Rust}, e implementarli in una versione safe, secure e energy-efficient di \texttt{C}.

Questo avviene tramite annotazioni: il codice di base sarà comunque ISO \texttt{C} per mantenere la compatibilità con quanto già esistente (punto di forza caratteristico del \texttt{C}) ma il programmatore dovrà aggiungere annotazioni tramite macro (ignorate quindi dal compilatore). Esse verranno sfruttate da un analizzatore statico ad hoc che, grazie al contesto aggiunto, da esse riuscirà a garantire importanti proprietà sul codice.

Per come è stato progettato \texttt{C-rusted}, anche l'assenza di annotazioni è informativa: in ISO \texttt{C} è possibile che un puntatore qualsiasi sia \texttt{null} mentre per ottenere questo comportamento in questa versione più sicura sarà obbligatorio specificarlo tramite annotazione appunto \cite{bagnara2023crustedadvantagesrustc}.

I maggiori benefici che si hanno nel caso si scelga questa strada per scrivere codice sicuro sono:
\begin{itemize}
    \item non è necessario modificare codice già esistente se non tramite annotazioni. 
    \item non è necessario addestrare programmatori su un intero linguaggio di programmazione nuovo, ma solamente sul sistema di annotazioni.
    \item i compilatori \texttt{C} esistenti funzionano anche per \texttt{C-rusted}.
    \item i tools già esistenti per \texttt{C} funzionano anche per \texttt{C-rusted}.
\end{itemize}


\subsubsection{Safe C++}
\texttt{Safe C++}, come \texttt{C-rusted}, propone un'alternativa \\all'abbandono di un altrettanto diffuso linguaggio di programmazione a basso livello: il \texttt{C++}. Lo fa attraverso un approccio simile ma non basato su macro, ovvero quello di \textit{estendere un sottoinsieme safe} del linguaggio con meccanismi ad-hoc per implementare idee vincenti di memory safety senza l'overhead della garbage collection. Queste estensioni del linguaggio hanno richiesto l'implementazione di un compilatore \texttt{C++} (\textbf{Circle} \cite{Circle}) che supportasse i nuovi elementi della sintassi e che effettuasse i nuovi controlli statici richiesti durante la compilazione. Inoltre, si è resa necessaria una riscrittura completa (realizzata solo in parte) della libreria standard del \texttt{C++} perché ovviamente basata su codice unsafe: \texttt{Safe C++} considera unsafe tutto ciò che può portare ad \textit{undefined behavior}, come l'uso dei puntatori nel suo complesso o l'utilizzo di variabili prima della loro definizione \cite{SAFEC++}.
